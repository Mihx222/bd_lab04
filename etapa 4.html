<!DOCTYPE html>
<html>
	<head>
		<title>Prințesa și mazărea</title>
		<meta charset="utf-8">
	</head>

	<body>
		<h1 align="center">Prințesa și mazărea</h1><hr>
		<img src="img/14cef172d135aed7e31a992b68558c05--princess-and-the-pea-portfolio.jpg" align="left" style="margin-right: 10px; width: 200px">
		<p>
			Era odată un prinţ şi prinţul acela voia să se însoare cu o prinţesă, dar cu o prinţesă adevărată.
		</p>

		<p>
			Şi a cutreierat toată lumea ca să găsească una pe placul lui şi tot n-a găsit. Prinţese erau destule, dar el nu putea să ştie dacă erau cu adevărat prinţese, fiindcă tuturora le lipsea câte ceva. Şi prinţul s-a întors iar acasă şi era foarte necăjit, pentru că tare ar fi vrut să găsească o prinţesă adevărată.</p>

		<p>
        	Într-o seară, tocmai se stârnise o furtună cumplită, tuna şi fulgera şi ploua cu găleata; era o vreme îngrozitoare. Deodată s-a auzit cum bate cineva la poarta oraşului şi regele, tatăl prinţului, s-a dus să deschidă.</p>

        <p>
        	La poartă era o prinţesă. Vai, dar în ce hal era din pricina ploii şi a vremii rele! Apa îi curgea şiroaie pe păr şi pe haine şi îi intra în pantofi pe la vârfuri şi ţâşnea înapoi pe la călcâie. Dar zicea că-i prinţesă adevărată.</p>

        <p>
        	– Bine, las’ că vedem noi îndată! s-a gândit regina, dar n-a spus nimic; s-a dus în odaia de culcare, a luat toate saltelele din pat şi a pus pe scândurile patului o boabă de mazăre. Pe urmă a pus peste mazăre douăzeci de saltele de lână şi pe saltele douăzeci de perne mari de puf.</p>
        <p style="text-align: center"><img src="img/maxresdefault.jpg" style="width: 600px"></p>

        <p>
			Aici s-a culcat prinţesa. Dimineaţa au întrebat-o cum a dormit.</p>

		<p>
        	– Groaznic de prost! a răspuns prinţesa. Toată noaptea n-am închis ochii. Dumnezeu ştie ce a fost în pat! Am şezut pe ceva tare şi acuma-s toată numai vânătăi! Groaznic!</p>

        <p style="text-align: center"><img src="img/printesa-si-mazarea.jpg" style="width: 300px"></p>
        <p>
			Şi atunci au văzut cu toţii că era o prinţesă adevărată, dacă a simţit ea o boabă de mazăre prin douăzeci de saltele şi douăzeci de perne de puf. Aşa de gingaşă la piele nu putea să fie decât numai o prinţesă!</p>

		<p>
        	Şi prinţul a luat-o de nevastă, fiindcă acum ştia hotărât că asta-i prinţesă adevărată; iar boaba de mazăre au pus-o în odaia unde erau bijuteriile coroanei şi se mai poate vedea acolo şi astăzi dacă n-o fi luat-o careva.</p>

        <p>
        	Şi asta să ştiţi că-i o poveste adevărată.</p><hr>

        <table border="1" align="center">
        	<col width="200">
        	<col width="100">
        	<col width="200">
        	<tr>
        		<th>Categoria</th>
        		<th>Nr.</th>
        		<th>Enumerarea</th>
        	</tr>
        	<tr>
        		<th>Personaje</th>
        		<td align="center">4</td>
        		<td align="center">Regele, Regina, Prințul și Prințesa</td>
        	</tr>
        </table><hr>

        <h3 style="float: right; margin: 0; padding: 0; margin-bottom: 10px">Creat de Curchi Mihail, IA-171</h3>

        <p style="float: left; margin: 0; padding-right: 10px">Sursa:</p>
        <a href="http://www.povesti-pentru-copii.com/hans-christian-andersen/printesa-si-mazarea.html" style="float: left; margin: 0; padding: 0" target="_blank">Povesti</a>

        <p style="float: left; margin: 0; padding-left: 300px; padding-right: 10px">Etape:</p>
		<a href="etapa 1.html" style="float: left; margin: 0; padding: 0" target="_blank">Etapa 1</a>

		<a href="etapa 2.html" style="float: left; margin: 0; padding-left: 10px" target="_blank">Etapa 2</a>

		<a href="etapa 3.html" style="float: left; margin: 0; padding-left: 10px" target="_blank">Etapa 3</a>
	</body>
</html>